TYÖPISTEEN UUSI ILMELähdin jo alkusyksystä mukaan Tikkurilan kampanjaan, jossa uusien Sävylupaus-värimallien avulla suunniteltiin ja toteutettiin jokin kodin muutoskohde. Lupautuessani kampanjaan en edes tiennyt vielä tulevasta muutosta, ja suunnittelin muutoksen meidän vanhan asunnon pohjalta, olohuoneessa sijainneeseen työtilaani. Kaikeksi onneksi kuitenkin täällä uudessa kodissa oli juuri samanlainen nurkkaus johon sain työpisteeni aseteltua, ja juuri saman kokoinen seinäkin, eli aiempaan kohteeseen varattu maali riitti tähän hienosti.Väriksi valitsin Tikkurilan sävyn Y411 Pirtelö, eli saman ihanan sävyn jolla viime keväänä maalattiin yksi ruokapöydän pinnatuoleista vaaleanpunaiseksi. Pirtelö on sävynä jotenkin tosi hento ja herkkä ja kaunis ja kolahtaa muhun kyllä ihan täysillä. Hauskaa oli myös se että se on melkeinpä tasan meidän uuden sohvan sävyinen, ainoastaan ehkä asteen verran tummempi. Mä olen aina ollut vähän sellainen trendien perässä kulkija, ja kun keväällä huomasin Pantonen valinneen vuoden väriksi juurikin tällaisen hennon babypinkin (heidän sävykartoissaan ruusukvartsi), se alkoi tuntua jotenkin ihan omalta. Ja niinpä olen sitä tänä vuonna ihastellut ja haalinut kotiini. Se on kyllä sävynä myös todella ajaton ja sopii hyvin yhteen muiden lempivärieni harmaan, mustan, kullan ja valkoisen kanssa.Työpisteen muutos oli kokonaisuudessaan todella helppo, sillä seinä oli tasainen ja puhtaan valkoinen jo entuudestaan ja päästiin aloittamaan hommat heti. Toteutukseen riitti siis:• Maalarinteippi• Puhdistusaine & rätti• Tikkurila Harmony -maali sävy Pirtelö• Iso tela & maalikaukalo• Sivellin yksityiskohtia vartenYksityiskohtaisen työohjeen muutokseen löydätte vaihekuvineen Tikkurilan sivuilta.Kätevänä apuvälineenä projektissa meillä toimi Tikkurilan uusi Sävylupaus A4-värimalli, joita voi tilata Tikkurilan sivuilta. Värilastun sävy on tismalleen sellainen kuin seinänkin väri tulee valitulla sävylla olemaan, ja se näyttää kaikenlaisissa valaistuksissa aidon lopputuloksen, mikäli toteutukseen käytetään siis Tikkurilan maalia. Ison värimallin avulla oli paljon helpompaa hahmottaa sitä miltä seinä tulee näyttämään, kuin sellaisilla perinteisillä pikkulipareilla. Katsokaa vaikka tätä allaolevaa kuvaakin, siitä näette että värilastu sulautuu täysin valmiin seinän sävyyn.Lopputuloksesta tuli mun mielestä kauniin harmoninen ja se lisäsi huomattavasti kotoisuutta ja persoonallisuutta meidän vaaleaan alakertaan. Ruuvattiin seinälle kiinni vielä Mazen Pythagoras -avohylly jonka ostin, kun kaipasin jotain kaunista tasoa johon asetella meidän koriste-esineitä. Valkoinen, tummanharmaa ja vaaleanpunainen muodostavat yhdessä harmonisen kokonaisuuden. En myöskään koe että vaaleanpunaista olisi alakerrassa liikaa, sillä seinäpinta on oikeasti aika pieni eikä se ole suoraan vaaleanpunaista sohvaamme vasten vaan viistosti sen oikealla puolella. Jos sohvan takana olevan seinän olisi maalannut vaaleanpunaiseksi olisi lopputulos voinut olla vähän turhan hattarainen. Nyt ilme on kuitenkin raikas ja kiva.Uusia värilastuja voi nyt tilata edullisesti kotiin hintaan 1,90 kappale, ja suosittelen tätä kyllä ehdottomasti varsinkin jos harkinnassa on isompikin värimuutos. Näiden avulla voi testata onko väri vaikka sopivan rohkea tai hillitty omiin toiveisiin, ja saa todenmukaisen kuvan siitä mitä tuleman pitää. Allaolevaa linkkiä klikkaamalla pääset tutustumaan ja tilaamaan värilastuja itsellesi.