KURKISTUS TYÖHUONEEN MUUTOKSEEN

Näin kotona työskentelevänä tulee luonnollisestikin vietettyä paljon aikaa näiden tuttujen seinien sisällä. Kun sen työpäivän (joka tosin tällä hetkellä on pirstaloituneena pieniin palasiin pitkin päivää) viettää omassa kodissaan, ja siihen päälle vielä suurin osa vapaa-ajastakin tulee oleskeltua kotosalla, on mun mielestä ihan supertärkeää, että kotona on viihtyisää.

Jos kotona ei näytä siltä, miltä haluaisi, on se mun mielestä vähän sama, kuin joutuisi käyttämään jonkun toisen vaatteita. Siis sellainen vähän epämukava olo, mikä ei tunnu yhtään omalta. Olin pitkään haaveillut pienestä muutoksesta työhuoneeseen, sillä tällä hetkellä viehättää simppeli sisustustyyli, eikä huoneessa ollut romanttinen kukkatapetti oikein vastannut sitä. Niinpä viikko sitten kiskottiin lasten kanssa tapetit seinistä irti, ja sudittiin viikonlopun aikana seinille iiihana harmaa maali. Ja voi vitsit, miten eri näköinen huoneesta tuli, ja justiin sellainen mitä olin ajatellutkin!

Nyt kun tuosta huoneesta sai mieleisen näköisen, oli muutenkin ihana alkaa siellä sisustuspuuhiin!

Sieltä lähti yksi iso lipasto pois, ja sen tilalle haettiin sirompi kaappi, yks vitriini odottaa vielä ostajaansa, ja työpisteellekin on tullut yksi uusi kiva juttu, josta kerron sitten myöhemmin.

Uutta ihanaa ilmettä tuonne huoneeseen tuo harmaan sävyisten seinien lisäksi uusi matto ja pöytä, jota siellä ei ennen ollutkaan ollenkaan. Olen tuota Elloksen Raleigh -mattoa ihastellut kauan, mutta A) meillä ei oikein ole ollut sille paikkaa, ja B) se on ollut tosi monesti loppuunmyyty. Nyt kun pääsin niistä kirjavista seinistä eroon, sopii tuo matto tuonne ihan täydellisesti ja se on ihana! Niin, näitä tosiaan oli taas tullut Ellokselle, joten kannattaa käydä tilaamassa, kun näitä vielä on. Tällä hetkellä Elloksella näyttääkin olevan voimassa -25% ale Elloksen omaan valikoimaan ja ale koskee myös kodintuotteita (ei huonekaluja), joten näistä matoistakin saa tuon alennuksen! Alennus aktivoidaan Elloksen sivuilla.

Tuota puuvillaista mattoa löytyy kolmessa eri koossa, joista meillä on pienin. Nyt kun huoneesta lähti se iso lipasto, olisi matto saanut olla melkein kokoa isompikin, mutta ihana on tuo pienikin. Matot mittoineen löydät täältä.

Meillä ei ole ollut tuolla huoneessa ollenkaan sohvapöytää, sillä kaikki pöydät on vähän liian matalia meidän korkean sohvan kaveriksi. Mutta Ellokselta löysin justiin täydellisen pöydän, mustan siron metallipöydän, jossa pöytäosa on irroitettava tarjotin! Aika hauskaa, jos haluaa nostaa tarjottimen vaikka tuohon sohvalle. Tätä pöytää on kahta eri korkeutta, matalampaa sohvapöytää, ja sitten tätä korkeaa, joka oli justiin sellainen, mitä olinkin etsinyt.

Meillä tämä työhuone toimii myös vierashuoneena, ja sieltä löytyy myös telkkari, jota ei ole oikein koskaan siellä tullut katseltua. Luulenpa, että tämän muutoksen myötä huoneessa tulee vietettyä muutenkin aikaa, kuin pelkästään työpöydän ääressä!

Loppuun vielä yksi ”ennen” -kuva tuosta huoneesta. Ihan söpöhän se kyllä oli noinkin, mutta tällä hetkellä tällainen simppelimpi tyyli miellyttää enemmän, ja tuntuu jotenkin kotoisammalta.

Mitäs tykkäätte muutoksesta?
